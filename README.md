Benvenuti!
Cipiaceinfo.it è un sito didattico di Informatica, in particolare su programmazione, progettazione e tecnologie correlate. E’ pensato come risorsa divulgativa fruibiile sia da studenti di Scuola Superiore che di Università, ma utile anche per professionisti o semplici curiosi e appassionati che vogliono avvicinarsi a questo mondo.

Perché questo sito?

Sono un docente, insegno informatica in una scuola superiore, e ho creato questo sito come risorsa per i miei studenti, dove possono trovare lezioni ed esercizi in modo organizzato e in un unico luogo virtuale.

L’informatica non è però solo conoscenze e competenze. Quello dell’informatico (e nello specifico del programmatore e progettista) è oggi un mestiere molto richiesto e quindi sono in molti a dedicarsi a questa materia: tuttavia per ottenere risultati significativi occorre avere un interesse che ci coinvolga anche sul piano emozionale e personale, in altre parole per avere successo e padroneggiarla veramente è necessario anche che l’informatica “ci piaccia”. E l’informatica ci può piacere ed entusiasmare quando iniziamo a capire che è uno strumento in grado di restituirci risultati concretamente apprezzabili, come la possibilità di di realizzare progetti e applicazioni funzionanti e usabili da altre persone. Il tutto grazie soprattutto non solo alle conoscenze, ma soprattuto alla creatività e l’ingegno, anche con risorse limitate come un pc e una connessione ad Internet.

È da questi risultati (vedere qualcosa che “funziona”) che possiamo stimolare interesse e curiosità, ingredienti che ci permetteranno di motivarci quando cominceremo ad affrontare le difficoltà di una materia che può risultare molto complessa e difficile da capire, perché richiede conoscenze interdisciplinari ampie, soprattutto di matematica, logica e scienze applicate.

Consiglio quindi ai miei studenti di avere sempre in testa questa idea, e quindi di applicarsi con impegno, talvolta anche con qualche piccolo sacrificio, e di cercare sempre di capire, di approfondire, di andare alla radice del funzionamento di un sistema informatico e dei propri progetti.

Organizzazione del sito

I contenuti di questo sito sono organizzati in quattro grandi aree:

la programmazione: corsi su alcuni linguaggi di programmazione;
la progettazione: lezioni sulle metodologie di progettazione del software;
le tecnologie: lezioni sistemi operativi ed architetture di sistemi informatici;
informatica: approfondimenti su temi trasversali all’informatica.
All’interno di ogni area le lezioni sono poi organizzate per corsi, ed andrebbero lette in sequenza. E’ poi presente una funzione di ricerca globale.

I materiali presenti non pretendono di essere esaustivi e possono essere presenti sviste o imprecisioni, perché l’idea stessa alla base di questo sito è che sia un un cantiere in continua evoluzione. Se ci sono errori segnalatemeli, provvederò a correggerli.

Il sito è inoltre aperto a contributi esterni, nella logica di co-costruzione dei saperi comuni (contattatemi per partecipare scrivendo a info@cipiaceinfo.it)

Tutti i contenuti pubblici sono protetti dalla licenza  CC BY-NC-ND 4.0 (termini di utilizzo).